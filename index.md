---
layout: frontpage
---

<div class="head_example">
 {% include banner.html %}
</div>


# Õppeaine lühikirjeldus

Tegemist on statistikute lemmik tarkvara R kursusega, kus antakse ülevaade R keele peamistest konstruktsioonidest ja andmetüüpidest, andmetöötlusvõimalustest ning hõlpsast jooniste tegemisest paketi `ggplot2` vahenditega.

Aine läbinud üliõpilane:

* tunneb R keele süntaksit ja andmetüüpe,
* oskab andmeid sisse lugeda, töödelda ja salvestada,
* oskab kasutada kirjeldava statistika meetodeid,
* oskab visualiseerida andmeid ja seoseid tunnuste vahel.

<br/>

# Õppeaine eesmärgid

* Tutvustada üliõpilastele tarkvara R, anda ülevaade R-i võimalustest ja peamistest vigadest mida kiputakse tegema.
* Õppida käske andmetest ülevaate saamiseks, andmete töötlemiseks ja visualiseerimiseks.
* Tutvustada tarkvara R võimalusi reprodutseeritava analüüsi läbiviimiseks ning tulemuste visualiseerimiseks.


Miks just R tarkvara?

* R on programmeerimiskeel ja -keskkond, mis on peamiselt arendatud statistiliseks andmetöötluseks,
* R-i kasutajaskond on viimase kümmekonna aasta jooksul [oluliselt kasvanud](r4stats.com/articles/popularity/) ülikoolides ja ettevõtetes,
* [R on vabavara](https://cran.r-project.org/),
* R-ga käib kaasas [lai valik lisapakette](https://cran.r-project.org/web/packages/available_packages_by_name.html),
* R võimaldab tänapäeval juba [palju enamat](https://www.google.com/search?q=r+possibilities) kui ainult andmetöötlus,
* R on ühildatav pea kõigi tuntumate andmetöötlusprogrammidega (nt. MS Excel, Tableau, SPSS, Qlik, Power BI, ...)
* ...

<br/>

# Sihtgrupp

Kursus on mõeldud statistikahuvilistele üliõpilastele, kes pole varem tarkvaraga R kokku puutunud. 

<br/>

# Õppetöö korraldus

Õppeaines toimub kokku **10 praktikumi** + **1 projektide kaitsmise praktikum**. Praktikumid toimuvad klassiruumis.

Lisaks praktikumidele sisaldab õppeaine järgnevaid komponente:

* **Kodutööd:** Kokku antakse 5 kodutööd (iga nädal üks). 
  * Kodutöö võib seisneda [DataCamp](https://www.datacamp.com)  veebikeskkonnas erinevate kursuste läbimises või ülesande lahenduskoodi (+ selgitavate kommentaaride) kirjutamises ja faili esitamises läbi Moodle. 
  * Kodutöö ülesanded tuleb lahendada vastavalt etteantud tähtajale.
* **Projekt:** Lisaks tuleb läbi viia üks praktiline projekt vabalt valitud andmestiku peal. Projektitöö eesmärgiks on näidata, kuivõrd on tudeng omandanud oskused kasutada R-i andmete töötlemiseks. Samuti oskust R-ga analüüside tulemusi vormistada (nt. joonised).
  * Projekti tuleb teha kahestes meeskondades, kuid võib ka üksinda. 
  * Tulemusi on vaja esitleda suulisel kaitsmisel. 
  <!--* Projektid riputatakse pärast esitamist avalikult [projektid](https://Rkursus.github.io/2021/projekt_juhend) lehele.-->
* Iga projekti esitanud tudeng(id) saavad ühe kaastudengi(te) projekti retsenseerimiseks.

Aine läbimiseks on vaja:

1. kõikide kodutööde eest saada vähemalt 51% punktidest, 
2. koostada projekt ning seda esitleda, 
3. retsenseerida kaastudengi projekti.

Õppeaines (3 EAP) ette nähtud 78 tundi tööd jaguneb järgnevalt:

* praktikumid kokku 20 tundi (10 praktikumi, igaüks 2 akadeemilist tundi),
* kodutööd kokku 20 tundi (5 kodutööd, igaüks 4 tundi),
* iseseisev töö 10 tundi (10 praktikumi, igaüks 1 tund),
* projekti koostamine 22 tundi,
* projekti esitluse ettevalmistus ja esitamine 4 tundi,
* kaastudengi projekti retsenseerimine 2 tundi.

<br/>

# Tunniplaan

Õppeaine toimub 2023/2024. õppeaasta sügissemestril. 

* Praktikumid **teisipäeviti kell 16:15** ja **neljapäeviti kell 8:15 (I rühm)/16:15 (mikrokraad)**  
	* I rühm nädalatel 1 - 5
	* Mikrokraadi rühm nädalatel 1 - 5
	* II rühm nädalatel 9 - 13
* **Projektide tähtaeg**:
	* I rühm (aeg täpsustamisel) (nädal 7?).
	* Mikrokraadi rühm (aeg täpsustamisel) (nädal 7?).
	* II rühm 17.12.23
* **Projektide ettekandmine**:
	* I rühm  (aeg täpsustamisel).
	* Mikrokraadi rühm (aeg täpsustamisel)
	* II rühm 21.12.23.

<br/>

# Kontakt ja küsimused

* I rühm - Willem Klaassen willem.klaassen [at] ut.ee
* II rühm - (täpsustamisel).
* Mikrokraadiprogramm - Kaari Kuus kaari.kuus [at] ut.ee
